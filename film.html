<!doctype html>
<html>
<head>
    <meta charset="UTF-8">
    <title>Улюблений фільм</title>
    <link rel="stylesheet" type="text/css" href="style.css">
</head>
<body class="film_fon2">

    <h1 class="film">Мій улюблений фільм</h1>

    <img class="imF" src="titanik.jpg">
    <p class="nameF"> Рік: 1997 </p>
    <p class="nameF"> Країна: США </p>
    <p class="nameF"> Жанр: мелодрама, фільм-катастрофа </p>
    <p class="nameF"> Режисер: Джеймс Камерон </p>
    <p class="nameF"> Актори: Леонардо ДіКапріо, Кейт Вінслет </p>
    <p class="nameF"> Тривалість: 194 хв </p>
    <p class="nameF"> Вікові обмеження: 12+ </p>

    <hr class="hrF">

    <h2 class="h2F">Фото </h2>

    <div class="container">
        <img class="im1F" src="1.jpg">
        <img class="im1F" src="2.jpg">
    </div>
    <div class="container">
        <img class="im1F" src="3.jpg">
        <img class="im1F" src="4.jpg">
    </div>

    <hr class="hrF">

    <h2 class="h2F">Опис </h2>

    <p>1996 року шукач скарбів Брок Лаветт і його команда опускаються на дно Атлантичного океану на особливих глибоководних
    субмаринах та досліджують затонулий лайнер Титанік. На глибині знайдено сейф, у якому, як вони припускали, мав бути
    легендарний скарб. Знахідку підняли на поверхню й відкрили, але виявили одні лише документи. Серед них знайдено добре
    збережений портрет, зроблений олівцем і датований 14 квітня 1912 року. На малюнку, підписаному ініціалами JD, зображено
    красиву оголену дівчину, що лежить на дивані. Дослідники помітили, що на шиї дівчини зображено діамантове кольє
        «Серце Океану» — саме той скарб, який вони й шукають.</p>

    <p>Тим часом Роза Доусон Келверт (дівоче ім'я: Роза Дьюітт Б'юкейтер), літня, але ще сповнена життєвої енергії 101-річна
    жінка звертає увагу на повідомлення телеканалу CNN про цю експедицію і бачить по телевізору портрет оголеної жінки.
    Вона телефонує мисливцю за скарбами Броку Лаветту і повідомляє йому, що знає про діамант «Серце Океану» і про те, ким
    є та красива молода дівчина на портреті: «О, так. Ви не повірите, адже це я». Роза в супроводі своєї онуки Ліззи Келверт,
    вилітає до місця занурень на науково-дослідне судно «Академік Мстислав Келдиш», який застосовується Лаветтом і його командою,
        і починає розповідь про останні події на Титаніку, свідком яких вона була.</p>

    <p>10 квітня 1912 року сімнадцятирічна Роза опиняється на борту корабля в каютах першого класу разом з матір'ю на ім'я Рут
    Дьюітт Б'юкейтер і нареченим — промисловцем Каледонієм (Келом) Гоклі. Хоча Роза не бажала, аби Каледоній став її чоловіком,
    проте її мати дуже прагнула цього шлюбу, зважаючи на скрутне фінансове становище їхньої родини. Тим часом Джек Доусон, бездомний
        художник, разом зі своїм найкращим другом Фабріціо де Россі виграють у покер квитки третього класу на судно — і опиняються на борту того ж лайнера.</p>

    <p>Роза, страждаючи від нав'язаного шлюбу, хоче вчинити самогубство: стрибнути в океан з корми судна. На щастя, Джек вчасно помітив це
    і зупинив її. Їх помітили члени команди Титаніка, які спочатку вважали, що відбувається насильство. Роза пояснює їм, що це був
        нещасний випадок, Каледоній дякує Джеку і запрошує його повечеряти з ними наступного вечора в ресторані першого класу на нижній палубі.</p>

    <p>Між Джеком і Розою зав'язується дружба: він показує їй свій альбом з художніми роботами. Їх стосунки стають глибшими, коли вони
    залишають пасажирів першого класу під час обіду і втікають до кают третього класу, де в самому розпалі відбувається святкування.
        Там вони зустрічають Фабріціо Де Россі і Томмі Райана, друзів Джека.</p>

    <p>Джек закохується в Розу, але з того часу, як Каледоній і Рут дізнаються, де була дівчина, вони доручають охороні кают першого класу
    не впускати Джека до них. 14 квітня за допомогою Фабріціо та Томмі, Джеку вдалося прокрастися на верхню палубу і вкрасти пальто й
    капелюха, що й дозволило йому перебувати на палубі, не викликаючи підозри. Розмова з Розою ні до чого не призводить, але пізніше Роза
    зустрічає Джека на носі корабля. Вони, обійнявшись, дивляться на захід Сонця, останній для багатьох на кораблі. Трохи пізніше Роза
    освідчується Джеку і просить, щоб він намалював її портрет — вона хоче позувати оголеною, лише з діамантом «Серце Океану» на шиї; вона
    ховає картину разом з діамантом до сейфа. Спайсер Лавджой, охоронець Каледонія, помічає Джека і Розу разом і починає переслідувати їх,
        але втрачає слід біля входу в котельню. Пара зливається в обіймах у одному з автомобілів вантажного відсіку.</p>

    <p>Тим часом, капітан Едвард Джон Сміт ігнорує численні попередження про айсберги на шляху судна, — і вночі, за наполяганням виконуючого
    обов'язки директора White Star Line Джозефа Брюса Ісмея, Титанік перетинає води на великій швидкості. О 23:40 двоє спостерігачів бачать
        айсберг прямо перед Титаніком. Незважаючи на зусилля команди та інженерів, судно зачіпає айсберг — і вода починає надходити до відсіків корабля.</p>

    <p>Каледоній знаходить картину в своєму сейфі й здогадується, що Джек і Роза закохані одне в одного. І тільки-но вони прибувають до Каледонія,
    щоб повідомити про аварію, він звинувачує Джека в крадіжці діаманта, оскільки за його наказом Лавджой підкинув алмаз до кишені пальта Джека,
    і наказує одному з поліцейських надягти на нього наручники і замкнути його в кімнаті. Незважаючи на шанс врятуватися з потопаючого корабля разом
    зі своєю матір'ю в рятувальній шлюпці, Роза тікає на пошуки Джека. Виконавчий директор компанії Harland and Wolff і конструктор Титаніка Томас Ендрюс
    пояснює їй, як дістатися до кімнати, де перебуває Джек. Коли Роза знаходить його, він просить покликати кого-небудь на допомогу. Роза зустрічає
    двох чоловіків, але вони відмовляються допомогти. Тоді дівчина бере пожежну сокиру й звільняє Джека, розбиваючи наручники, у той час як кімнату,
        де вони перебувають, починає повільно затоплювати вода.</p>

    <p>Джек і Роза дістаються до великої сходової клітини, де перебувають інші пасажири, що намагаються пробратися на рівень вище, але стюард
    перекриває їм дорогу ґратами. Джек і Роза залишають натовп і прямують до меншої сходової клітки, де вони зустрічають Фабріціо і Томмі:
    але й тут ворота замкнено і члени екіпажу не дозволяють їм пройти. Джеку і його друзям все-таки вдається прорватися до верхньої палуби,
        де Каледоній шукає Розу.</p>

    <p>На палубі офіцери Титаніка не дозволяють чоловікам сідати в рятувальні шлюпки, але Роза відмовляється відпливати без Джека. Фабріціо і
    Томмі йдуть, щоб перевірити інший бік, а Джек і Каледоній тимчасово об'єднуються, щоб переконати Розу сісти в шлюпку, що вона й робить
    після недовгих умовлянь. У той час як вони намагалися переконати її, Каледоній віддав своє пальто Розі, щоб вона загрілася, забувши, що
    він поклав діамант у кишеню. Тільки-но рятувальна шлюпка починає спускатися на воду, Роза розуміє, що вона не може залишити Джека і
    вискакує зі шлюпки назад на судно. Роза і Джек зустрічаються на Великих Сходах, неподалік від Лавджоя і Каледонія. У відчаї Каледоній хапає
    пістолет Лавджоя і починає переслідувати Джека й Розу сходами вниз, стріляючи в них. У Каледонія закінчуються патрони, коли Джек і Роза
        опиняються в ресторані. Він перестає переслідувати їх, коли бачить, що приміщення майже затоплено.</p>

    <p>Джек і Роза знову шукають шлях на верхню палубу. Вони намагаються врятувати хлопчика, але марно — він помирає разом зі своїм батьком.
    На їхньому шляху опиняються інші замкнені ворота. Стюард намагається відкрити ґрати, але впускає ключі і тікає. Джек дістає ключі і
        відкриває ворота за мить до того, як вода повністю заливає коридор.</p>

    <p>Тим часом палубу починає затоплювати, і залишаються тільки дві рятувальні шлюпки лівого борту. Перша шлюпка вже готова для спуску,
    у той час як друга перевернута догори дном. Каледоній заплатив за місце у першому човні, а Томмі і Фабріціо намагаються пробратися
    до човна самостійно. Перший офіцер Вільям Мердок, який відповідає за спуск шлюпки, в паніці погрожує стріляти в будь-якого чоловіка,
    який спробує зійти до човна — він призначений лише для жінок і дітей. Коли Каледоній намагається пройти на своє місце, офіцер не
    дозволяє йому сісти та кидає хабар йому в обличчя. Натовп підштовхує Томмі до човна, і Мердок стріляє в нього. Офіцер розуміє, що
        вбив невинного, і вчиняє самогубство, вистріливши собі в голову.</p>

    <p>Каледоній підбирає на кораблі маленьку дівчинку і, сказавши, що він батько-одинак, потрапляє на шлюпку. Рятується від загибелі
    також Ісмей. У цей час вода вже досягає палуби теплохода і оркестр починає грати останню пісню Nearer, My God, to Thee. Багато
    людей втрачають надію на порятунок і чекають своєї смерті: капітан Сміт замикається на капітанському містку, Томас Ендрюс залишається
    в курильній залі, а сім'ї повертаються назад до кают, літня пара лежить на ліжку бачачи як вода заповнює їхню каюту, мама читає дітям
    казку щоб вони заснули розуміючи що вони уже не прокинуться, каюта Рози заповнюється водою і плавають картини. Офіцери намагаються
    спустити на воду останню шлюпку, коли вода вже досягає Великих Сходів. Востаннє ми бачимо капітана Сміта в той момент, коли вода
        видавлює скло і затоплює капітанський місток.</p>

    <p>Каледоній бачить, що човен вже повний і більше нікого не витримає, і починає відбиватися від людей веслом. Фабріціо гине від
        падаючої димової труби під час спроби пробратися на човен.</p>

    <p>Джек і Роза тим часом пробиваються до верхньої палуби, але виявляють, що рятувальних шлюпок більше не залишилося.
    Не маючи інших варіантів порятунку, вони прямують до самісінького кінця кормової частини корабля, яка буде залишатися
    над водою найдовше. Великі сходи занурюються під воду, а скляний купол не витримує тиску води, тріскає і вода затоплює
    весь зал. Усі люди, що були там, гинуть. Судно нахиляється, Джеку і Розі стає важко йти, Отець Байлс молиться про спасіння
    душ пасажирів лайнера. Деякі з 1500 переляканих пасажирів і членів команди ризикують і стрибають з корабля, бажаючи доплисти
        до рятувальних шлюпок, але більшість гине у крижаній воді океану.</p>

    <p>Судно нахиляється так сильно, що будь-хто, хто не тримається за закріплені предмети або частини судна, скочується з палуби у воду.
    Корма підіймається все вище і вище. Відбувається коротке замикання, і все освітлення на кораблі гасне. Через мить судно під власною
    вагою ламається навпіл. Проте дві його половини все ще з'єднані одна з одною кілем. Тому корабель починає йти під воду вертикально.
    Джек і Роза в цей час перебувають на вершині корми. Але в кінець-кінцем судно повністю занурюється у воду і всі, хто досі утримувався
        на ньому, опиняються у водах Північної Атлантики.</p>

    <p>Джеку вдається знайти шмат дерев'яної обшивки, і він допомагає Розі піднятися на неї. Але тут він розуміє, що двом на ній не вистачить
    місця. Час минає, але допомога не приходить. Крики стихають, чутно лише стогін і плач тих, хто ще не замерз насмерть у крижаній воді.
        Джек вимагає у Розу обіцянку: вона мусить зробити все, аби вижити.</p>

    <p>Настає тиша, і Роза лягає на спину, хриплим голосом наспівуючи пісню, яку Джек співав їй. Одна з рятувальних шлюпок (номер 14)
    вирішує повернутися, щоб знайти кого-не-будь із тих, хто вижив. Роза чує віддалені крики і повертається до Джека, намагаючись
    розбудити його. Тут дівчина розуміє, що сталося найгірше — Джек замерз у холодній воді i помер. Вона ридає, бажаючи померти з ним,
    але згадує про свою останню обіцянку. Крізь сльози Роза повторює: «Я ніколи не здамся, я обіцяю», — і відпускає його холодні пальці
    з рук — Джек занурюється в океан. Вона намагається кричати, щоб привернути увагу човна, але голос у неї зовсім пропав. Тоді дівчина
        бере свисток з тіла найближчої людини і, зібравшись із силами, дме у нього — її помічають і садять у шлюпку.</p>

    <p>Ті, кому пощастило вижити, чекають у шлюпках на лайнер Карпатія, який незабаром має прибути до місця аварії й підібрати їх.
    На палубі Карпатії Роза називає себе Розою Доусон, пов'язуючи таким чином своє життя з Джеком назавжди. Після прибуття до Нью-Йорка
        Роза виявляє в кишені пальта «Серце Океану», яке Каледоній поклав туди, коли судно почало тонути.</p>

    <p>1996 року вже підстаркувата Роза йде на палубу Келдиша, і глядачі бачать, що вона весь час зберігала «Серце Океану». Ніким
    не помічена, вона виходить на палубу корабля і, зібравшись із силами, кидає діамант у темну Атлантику, де лежить її
        остання пам'ять про Джека. Вона вирішила, що місце діаманта — поруч із Титаніком.</p>

    <p>У кімнаті Рози глядачі бачать її фотографії, на одному зі знімків дівчина сидить на коні на пристані в Санта-Моніці —
        вони з Джеком мріяли побувати там разом. Роза лягає в ліжко і спокійно поринає в темряву.</p>

    <p>А в цей час перед глядачем постає кістяк Титаніка на дні океану. Зруйнований корпус раптово змінюється і стає таким, яким
    він був під час своєї першої та останньої подорожі. Стюард відчиняє двері від прогулянкової палуби до Великих Сходів, де
    всі, хто загинув на судні тієї ночі, посміхаються й вітають Розу. На верхньому прольоті сходів Джек дивиться на годинник так
    як він робив це раніше, коли чекав на Розу. Годинник показує 02:20, тобто, наступну хвилину після загибелі корабля. Джек
    повертається і, посміхаючись знову молодій Розі, подає їй руку. Вони цілуються, і натовп їх вітає, після чого картинка зникає
        за титрами, які супроводжуються піснею My Heart Will Go On у виконанні Селін Діон.</p>

</body>
</html>